
<!DOCTYPE HTML PUBLIC "-//W3C//DTD HTML 3.2//EN">
<HTML>
<HEAD>
   <TITLE>Thai development</TITLE>
   <META NAME="GENERATOR" CONTENT="Mozilla/3.0Gold (X11; I; Linux 2.0.0 i586) [Netscape]">
</HEAD>
<BODY TEXT="#000000" BGCOLOR="#FFFFFF" LINK="#0000EF" VLINK="#55188A" ALINK="#FF0000">

<H1 ALIGN=CENTER>การพัฒนาของภาษาไทยกับคอมพิวเตอร์</H1>


การใช้งานคอมพิวเตอร์ของประเทศไทยเรานั้น อุปสรรคที่สำคัญอย่างหนึ่งก็คือปัญหา<br>
การใช้งานเรื่องของภาษาไทย ทั้งนี้เนื่องจากเราไม่ได้เป็นผู้ออกแบบสร้างสรรค์ตัว<br>
คอมพิวเตอร์ขึ้นมาเอง แต่เราต้องนำเข้าความรู้วิทยาการจากชาวตะวันตกมาใช้งาน<br>
ซึ่งเครื่องคอมพิวเตอร์เหล่านั้นย่อมจะไม่ได้ถูกออกแบบให้ใช้ภาษาไทยมาตั้งแต่แรก

<H3 ALIGN=CENTER>ระยะเริ่มแรกของภาษาไทยบนคอมพิวเตอร์</H3>
ปัญหาการใช้งานระบบภาษาไทยในระยะเริ่มแรกจะเป็นปัญหาเชิงฮาร์ดแวร์ เนื่องจาก<br>
การควบคุมการแสดงผลลัพธ์บนจอภาพที่เป็นตัวอักษร หรือที่เรียกกันว่าการแสดงผลแบบ<br>
Text base จะถูกควบคุมจากชิพโดยตรง ชิพเหล่านั้นถูกออกแบบมาให้แสดงผลตัวอักขระ<br>
ตามแบบมาตรฐานจากตะวันตก คือรหัสแบบ 7 bit จาก IBM (EBCDIC) และรหัสแบบ <br>
8 bit (ASCII) ที่ใช้กันเป็นมาตรฐานกว่า EBCDIC โดยที่รหัสเหล่านั้นจะออกแบบให้<br>
เป็นตัวอักขระภาษาอังกฤษ และรหัสที่เป็นส่วนขยายซึ่งอาจจะเป็นตัวอักขระที่ใช้ในการ<br>
ตีตาราง หรือเป็นตัวอักษรที่ใช้ในยุโรปที่ไม่มีในภาษาอังกฤษ การจะแก้ไขให้คอมพิว<br>
เตอร์เหล่่านั้นทำการประมวลผลภาษาไทยได้จึงจำเป็นจะต้องทำการดัดแปลงชิพที่ควบคุม<br>
การแสดงผลเหล่านั้นเสียใหม่<br>
<br>
หากยังจำกันได้ช่วงนั้นเป็นยุครุ่งเรืองของคอมพิวเตอร์ที่มีการแสดงผลแบบโมโนโครม<br>
หรือจอมอนิเตอร์เขียว ในยุคนี้จะมีผู้ผลิตการ์ดที่แสดงผลเป็นภาษาไทยออกมาแข่งขัน<br>
กันมากมายหลายบริษัท ผู้ที่สามารถออกแบบให้การ์ดมีการแสดงผลภาษาไทยที่มีคุณภาพ<br>
ดีที่สุดและสามารถสนับสนุนซอฟต์แวร์จากต่างประเทศ โดยไม่ต้องดัดแปลงซอฟต์แวร์<br>
เหล่านั้นได้มากที่สุดย่อมเป็นผู้ที่ควบคุมตลาดของระบบภาษาไทยให้อยู่ในมือ บริษัท<br>
ที่มีความโดดเด่นในเรื่องของการ์ดภาษาไทยตอนนั้นก็คือ ไมโครวิซ, ไออาร์ซี และ<br>
อาร์.แล็บ ในขณะที่มีการแข่งขันเรื่องของการ์ดภาษาไทย ก็มีการนำเสนอมาตรฐานของ<br>
รหัสภาษาไทยออกมาหลายระบบ (มากกว่า 20 แบบ) ทำให้กระทรวงอุตสาหกรรมต้องจัด<br>
ตั้งกรรมการวิชาการร่างมาตรฐานรหัสสำหรับอักษรไทย แต่ในที่สุดต่อมาก็เหลือเพียงรหัส<br>
เกษตร (หลายแบบ) และ รหัสสมอ. (หลายแบบ) เท่านั้น

<H3 ALIGN=CENTER>ช่วงเริ่มเปลี่ยนจาก Text สู่ Graphic </H3>
ในยุคถัดมาคอมพิวเตอร์เริ่มมีความสามารถในการแสดงผลแบบกราฟฟิค ซึ่งสำหรับเครื่อง<br>
พีซีก็มีการ์ดแสดงผลแบบเฮอร์คิวลิสที่สามารถจะทำให้มอนิเตอร์แบบจอเขียวแสดงผลแบบ<br>
กราฟฟิคได้ และเริ่มมีมาตรฐานจอภาพแบบ CGA และ EGA เข้ามา ในขณะที่เครื่องตระกูล<br>
แอปเปิลคือแมคอินทอชก็เริ่มเข้าสู่ระบบอินเทอร์เฟสแบบกราฟฟิค (GUI) เต็มตัว<br>
ในยุคนี้เนื่องจากความสามารถของการแสดงผลแบบกราฟฟิค และความเร็วที่สูงขึ้นของ<br>
เครื่องคอมพิวเตอร์ทำให้ไม่จำเป็นจะต้องพึ่งพาความสามารถของฮาร์ดแวร์ในการแสดงผล<br>
เป็นภาษาไทย จึงได้มีผู้คิดซอฟต์แวร์ไดร์เวอร์ภาษาไทย ให้สามารถแสดงผลภาษาไทยใน<br>
ลักษณะของกราฟฟิคโหมดได้ โดยที่ไม่ต้องยึดติดกับการ์ดภาษาไทยจากค่ายใดๆ ไดรเวอร์<br>
ภาษาไทยที่มีออกมาในตอนนั้นก็คือ ไทยทิพย์ และ vthai  นอกจากนั้นก็ยังมีผู้พัฒนา<br>
แอพพลิเคชั่นภาษาไทยที่มีการแสดงผลแบบกราฟฟิคโหมดโดยไม่ต้องอาศัยฮาร์ดแวร์เช่นกัน <br>
ซึ่งก็คือ จุฬาเวิร์ด ไทยแบนเนอร์ หรือซอฟต์แวร์อื่นๆ ซอฟต์แวร์เหล่านี้สามารถใช้<br>
รูทีนเล็กๆที่ใช้ในการแสดงอักขระภาษาไทยและรับข้อมูลเข้าเป็นภาษาไทยได้<br>
<br>
ด้วยแนวความคิดที่จะสร้างระบบภาษาไทยแบบมาตรฐานขึ้นมา ทางห้องปฏิบัติการวิจัยไมโคร<br>
คอมพิวเตอร์มหาวิทยาลัยเกษตรศาสตร์ ก็ได้ทำการพัฒนาระบบมาตรฐานภาษาไทยระดับแก่น<br>
(Thai Kernel System : TKS) ขึ้นมา โดยอาศัยข้อได้เปรียบจากการที่สามารถจัดการให้<br>
คอมพิวเตอร์สามารถแสดงผลภาษาไทยแบบกราฟฟิคได้นี้ ทำให้สามารถจะออกแบบและพัฒนา<br>
ระบบภาษาไทยโดยไม่ต้องขึ้นอยู่กับการ์ดภาษาไทย<br>
<br>
และต่อมาก็ได้มีการพัฒนาแอพพลิเคชั่นที่ใช้กันมาตรฐานในสำนักงานทั่วไป เช่นเวิร์ด <br>
สเปรตชีต เป็นต้น โดยใช้ API จาก TKS แอพพลิเคชั่นเหล่านี้ถูกเรียกว่า เบญจรงค์<br>
จากแนวความคิดของ TKS และ เบญจรงค์ นี้น่าจะทำให้คนไทยได้มีแอพพลิเคชั่นมาตรฐาน<br>
ที่เป็นภาษาไทยไว้ใช้งาน รวมทั้งสามารถสร้างพื้นฐานที่ดีให้กับอุตสาหกรรมซอฟต์แวร์<br>
ไทยต่อไปได้ แต่ทั้ง TKS และ เบญจรงค์ ก็ถือว่าประสบความล้มเหลวในเรื่องของการ<br>
ขยายฐานผู้ใช้ ทั้งนี้เนื่องจากจุดเปลี่ยนของเทคโนโลยีที่สำคัญครั้งถัดมา

<H3 ALIGN=CENTER>ช่วง GUI/Multitasking Operating system - Windows</H3>
ในปี 1974 ช่วงนั้นยังถือว่าเป็นยุครุ่งเรืองของดอส และนั่นก็ทำรายได้จำนวนมากให้<br>
บริษัทซอฟต์แวร์สัญชาติอเมริกัน "ไมโครซอฟต์" ด้วย  แต่แล้วด้วยนโยบายของ IBM<br>
ที่ต้องการกำจัดเครื่องไอบีเอ็มพีซีโคลนในตอนนั้น ทำให้ไอบีเอ็มได้พยายามพัฒนา<br>
เทคโนโลยีใหม่ออกมา ซึ่งเทคโนโลยีที่ว่าก็ประกอบไปด้วยสองส่วนคือ ฮาร์ดแวร์และ<br>
ซอฟต์แวร์ ส่วนของฮาร์ดแวร์ ทางไอบีเอ็มได้ออกแบบสถาปัตยกรรมใหม่คือ ไมโครแชนแนล<br>
และใช้ชิปรุ่นใหม่ล่าสุดจากอินเทลคือ 80386 ฮาร์ดแวร์นี้ก็คือ PS/2 ส่วน "หมัดเด็ด"<br>
จังหวะสองของไอบีเอ็มก็คือการร่วมพัฒนา OS/2 กับทางไมโครซอฟต์ OS/2 จะเป็นระบบ<br>
ปฏิบัติการแบบมัลติทาสกิ้งที่มีอินเทอร์เฟสแบบกราฟฟิคเช่นเดียวกับ ระบบปฏิบัติการ<br>
ของแมคอินทอช<br>
<br>
ด้วยเทคโนโลยีทั้งสองของไอบีเอ็มจะทำให้การทำโคลนนิงหรือการเลียนแบบเทคโนโลยี<br>
จะไม่สามารถทำได้ง่ายๆ ทุกคนจะต้องเปลี่ยนมาใช้แพลตฟอร์มใหม่จากไอบีเอ็ม<br>
นี่ถือว่าเป็นแนวทางที่เยี่ยมยอด ในการกำจัดเครื่องไอบีเอ็มพีซีโคลนออกไปจากตลาด<br>
<br>
แต่แล้วด้วยความเชื่องช้าของไอบีเอ็มที่ไม่กล้าปล่อย PS/2 พีซีออกมาเนื่องจากกลัวจะ<br>
ไปแย่งตลาดมินิคอมพิวเตอร์ของไอบีเอ็มเอง (เนื่องจาก PS/2 จะมีศักยภาพที่สามารถ<br>
แข่งขันกับมินิคอมพิวเตอร์ได้ แต่ในราคาที่ถูกกว่า)  รวมทั้งความเทอะทะของระบบ<br>
ปฏิบัติการ OS/2  ไมโครซอฟต์จึงได้แยกตัวออกมาทำระบบปฏิบัติการ GUI ของตัวเอง<br>
ซึ่งมีขนาดกระทัดรัดกว่าที่มีชื่อว่า WINDOWS (วินโดวส์) ออกมาแทน <br>
<br>
และแล้วในที่สุดทิศทางของคอมพิวเตอร์ก็เปลี่ยนแปลง คอมแพคทนรอกำหนดการวางตลาด<br>
ของ 386 ไม่ได้จึงต้องพัฒนาคอมพิวเตอร์ของตนเองขึ้นมาโดยใช้สถาปัตยกรรมใหม่แต่ก็ยัง<br>
คงเข้ากันได้กับสถาปัตยกรรมแบบเดิม ไมโครซอฟต์ก็ได้วางตลาดวินโดวส์ออกมา นี่ถือเป็น<br>
ครั้งแรกที่ผู้ใช้งานพีซีสามารถจะใช้งานคอมพิวเตอร์ได้ อย่างสะดวกง่ายดายแบบเดียว<br>
กับแมคอินทอชจากค่ายแอปเปิลได้ จากเหตุการณ์ในครั้งนั้นอำนาจจากยักษ์ใหญ่่ไอบีเอ็ม<br>
ก็ถูกถ่ายโอนเปลี่ยนมือไปสู่ยักษ์รุ่นใหม่ 3 ตน ก็คือ อินเทล ไมโครซอฟต์ และ คอมแพค<br>
และในระยะหลังก็มีเพียงไมโครซอฟต์และอินเทลเท่านั้น ที่สามารถกำหนดทิศทางของ<br>
อุตสาหกรรมคอมพิวเตอร์ได้จนมีผู้เปรียบเปรยว่านี่เป็นแพลตฟอร์ม วินเทล (WINTEL)<br>
<br>
และเมื่อวินโดวส์เข้ามาถึงเมืองไทยแล้ว ก็ได้มีผู้พยายามพัฒนาระบบภาษาไทยขึ้นบน<br>
แพลตฟอร์มใหม่นี้ ไดรเวอร์นั้นก็คือ ThaiWin ซึ่งเป็นฝีมือของคุณภาณุทัต เตชะเสน <br>
จากบริษัท 315 แอพพลิเคชั่นบนวินโดวส์ก็ทยอยออกมาเรื่อยๆ บริษัทใหญ่ๆก็ย้ายไป<br>
พัฒนาซอฟต์แวร์บนวินโดวส์กันเป็นทิวแถว  ไดร์เวอร์ภาษาไทยบนวินโดวส์ก็เริ่มออก<br>
มาหลายค่าย<br>
<br>
ในท้ายที่สุดบริษัท IRC ก็ได้ร่วมมือกับไมโครซอฟท์พัฒนาระบบวินโดวส์ไทยเอดิชั่นออก<br>
มา และนั่นก็คือว่าเป็นจุดสิ้นสุดของไดรเวอร์ภาษาไทยบนวินโดวส์จากค่ายอื่นๆด้วย<br>
<br>
ปัจจุบันไมโครซอฟท์เป็นผู้พัฒนาระบบภาษาไทยให้กับวินโดวส์เพียงบริษัทเดียวเท่านั้น<br>
ไม่ได้มีบริษัทสัญชาติไทยบริษัทไหนเข้าไปเกี่ยวข้องด้วย แต่ก็มีบริษัท Thai <br>
solution master ซึ่งเป็นบริษัทซอฟต์แวร์สัญชาติไทยที่ยังคงผลิตไดรเวอร์ออกมา<br>
บนระบบปฏิบัติการวินโดวส์ (ล่าสุดพึ่งประกาศ release ระบบภาษาไทยบน NT)

<H3 ALIGN=CENTER>
อนาคต อินเทอร์เนต เอกสารหลากภาษา และ มาตรฐานรหัสหนึ่งเดียวทั่วโลก
</H3>
ปัจจุบันเครือข่ายอินเทอร์เนตมีบทบาทสูงที่สุด และเป็นแพลตฟอร์มที่บริษัท<br>
คอมพิวเตอร์หลายบริษัทต้องการเข้าไปมีบทบาท จนในปัจจุบันเราก็รู้ว่ามีเพียง<br>
สองค่ายเท่านั้นที่มีบทบาทสูงที่สุด ก็คือเนตสเคป กับ ไมโครซอฟต์ และก็น่าเชื่อ<br>
ว่าการสัประยุทธระหว่างค่ายทั้งสองยังคงมีต่อไปอีกนาน<br>
<br>
การแพร่หลายของอินเทอร์เนตทำให้ความต้องการที่จะใช้งานเอกสารหลากภาษา<br>
มีสูงขึ้น เนื่องจากผู้ใช้งานมีอยู่ทั่วโลกและไม่ต้องการจะอ่านเอกสารได้เป็นภาษา<br>
อังกฤษเพียงอย่างเดียว และรหัส ASCII แบบ 8 บิตที่ใช้กันอยู่ก็ไม่เพียงพอต่อการ<br>
ใช้งานกับภาษาในโลก เพียงแค่ตัวอักษรภาพภาษาจีนที่ใช้กันอยู่เกือบหมื่นตัวอักษร<br>
ก็ไม่เพียงพอต่อความต้องการเสียแล้ว จึงได้มีความพยายามในการร่างรหัสมาตรฐานหนึ่ง<br>
เดียวทั่วโลก (UNICODE) ขึ้น ซึ่งในปัจจุบันก็ได้ออกมาเป็น release 2.0 แล้ว รหัส<br>
UNICODE จะมีการเข้ารหัสแบบ 2 ไบต์ หรือ 16 บิต สามารถบรรจุตัวอักษรได้<br>
65536 (16x16x16x16) ตัวอักษร เพียงพอต่อการใช้งานสำหรับตัวอักขระของ<br>
ทุกภาษาในโลก และรวมทั้งตัวอักขระแบบแปลกๆที่มีใช้กันอยู่ทั่วไปด้วย<br>
<br>
ด้วยประโยชน์ที่เห็นได้อย่างชัดเจนของ UNICODE ทำให้เป็นที่น่าเชื่อว่า มาตรฐาน<br>
UNICODE น่าจะเป็นมาตรฐานที่ยอมรับกันอย่างแพร่หลายต่อไปในอนาคต  และเมื่อนั้น<br>
เราคงสามารถจะอ่านเอกสารอิเลคโทรนิคส์ที่มีทั้ง ภาษาไทย จีน อังกฤษ ญี่ปุ่น อารบิค <br>
และภาษาอื่นๆ พร้อมกันได้<br>
<br>
<br>


<!-- BEGIN Footer code -->
<P>
<HR><FONT SIZE=-1>HTML developed by Kaiwal Development Team <I><A HREF="mailto:kaiwal@geocities.com">(kaiwal@geocities.com)</A>
</I></FONT></P>

<a href="http://www.geocities.com"><img src="PXtown.gif" align=right></a>
<a href="01ltp.html"><img src="PXprev.gif" ></a>
<a href="index.html"><img src="PXhome_blu.gif" ></a>
<!-- END Footer code -->
</BODY>
</HTML>

